IT nozarē es darbojos kopš 2007. gada - un katrā no darba vietām esmu centies automatizēt visu, ko nav iemesla darīt manuāli.

Portatīvo datoru servisā pēc pamatplates nomaiņas iekodējām oriģinālo SN ar USB FDD - bet kāpēc to pašu saturu nepārnest uz USB zibatmiņu?
Vai tas bija triviāli no tehniskās puses?
Absolūti.
Vai tas ietaupīja minūtes uz katru datoru?
Jā.

Līdzīgi vēlākos gados es automatizēju Java cache tīrīšanu, uzrakstīju nelielu skriptu bilžu kārtošanai un turpināju ar dažādiem API saziņas skriptiem.
Un šobrīd mani tiešie darba pienākumi ir saistīti ar drošības uzraudzību, procedūrām un auditiem, tādēļ es rakstu kodu, kas automatizē soli starp sistēmu un Excel tabulu -
un man pašam atliek tikai izdarīt secinājumus un veikt soli starp Excel tabulu un dokumentu vai prezentāciju.
